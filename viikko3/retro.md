Retrospektiivissä listataan erilaisia havaintoja, joita on tullut esille sprintissä. Havaintoja voi esimerkiksi olla jotkin ongelmat, onnistumiset ja kehityskohteet. Nämä sitten jaotellaan kategorioihin kuvaamaan niiden vaikutusta, esim. lopetettavat, jatkettavat ja aloitettavat asiat. Näitä voidaan tarkentaa eri suuntiin, kuten vähemmän tätä asiaa tai enemmän tätä asiaa.

Kategorioita voidaan myös merkitä niitä kuvaavilla tunnetiloilla, esim. iloiset, surulliset ja vihastuttavat asiat, jolloin saadaan huomioitua tiimin kokemuksia ja tunteita sprintistä.

Kukin retroon osallistunut kirjaa omia havaintojaan ja luokittelee niitä valittujen kategorioiden mukaan. Kun kaikki asiat on listattu, niistä keskustellaan yhdessä. Retron vetäjä (yleensä Scrum Master) voi ryhmitellä yksittäiset huomiot laajempien kokonaisuuksien alle. 

Ongelmallisille asioille pyritään keksimään konkreettisia ratkaisuja retron pitäjän ohjaamana. Ratkaisut ja tulevat toimenpiteet kirjataan ylös ja seurataa onnistuvatko ne seuraavassa sprintissä.  Tavoitteena olisi että seuraavassa sprintissä ongelmat katoavat ja hyvät asiat jatkuvat. 
